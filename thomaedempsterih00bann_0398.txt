³313 ‘ HISTORIA ECCLESIASTICA

Tempus et aetas incerta, dies cultus XXIX. Maii. Tabulae Rhe-
menses.

GALDUS REX. 592.

GALDUS, rex Scotiae XXI. Dardano successit. Semel Romana castra,
quae trans Bodotriam Julius Agricola duxerat, noctu adortus, suo
malo repulsus, deinde ab eodem Agricola stataria pugna fractus, Cn.
Trebellium, eidem cum summa legati potestate succedentem, triplici
acie collata superatum, totis Caledoniae finibus exegit. Haec recen-
tiores juxta ac veteres rerum Scoticarum scripsere annales: quae ergo
amentia est ignobilis Pitsaei, qui pag. LXXI. illum suis annumerat,
ac in id Tacitum laudat '? Tu lector tecum reputa, ego Taciti verba in
Agricolae Vita affero: “ Ad manus et arma conversi Caledoniam
incolentes populi, magno paratu, majore fama.'’ Post pauca, ferocientis
militis alacritas fremebat penetrandam Caledoniam: quam vere haec
‹le tuis, Pitsaee‚ Britannis? Ipse Galdus seu Galgacus haec ibi : ‘⁶ Nam
et universi servitutis expertes ;” Britanni vero vestri, Pitsaee, jam a
Claudio Caesare jugum ferebant. Pergit Galdus: ‘⁶ Nobilissimi totius
Britanniae, eoque in ipsis penetralibus siti, nec servientium littora
aspicientes, oculos quoque a contactu dominationis inviolatos habeba-
mus.⁷' Ecce Galdus ne tuae Britanniae, Pitsaee, littora viderat. Tum
idem: ‘⁶ Nos integri, et indomiti.'’ At tua Britannia lacera, Pitsaee, et do-
mita; sed haec audi ab eodem ipso Galdo: “Ostendamus quos sibi Cale-
donia viros seposuerit.” Vere ad rem, licet verbo contumeliosus Agri-
cola, cui Pitsaeus, ut puto, fidem habebit: “ Ii caeterorum Britannorum
fugacissimi, ideoque tam diu superstites.” Paulo post idem dux: ‘⁵ Im-
ponite quinquaginta annis magnum ‹liem.” Ergo tui, Pitsaee, Britanni
1„ annis servitutis jugum tulerant, Caledonii cum Galdo intacti. Sed
quia tu nec militi Romano, nec Agricolae praefecto. nec ipsi Galdo
credendum, Pitsaee, existimas, fidem saltem Tacito, tam veraci scriptori,
haudquaquam abrogabis: ‘⁶ Quia exacta aestate bellum spargi nequi-
bat, in Horestorum fines ducit.” Ubi illi? Scoti te docebunt esse
Marniam et Angusiam. Ex his pauculis fides Anglorum hodiernorum
in aperto est, nec Scotiae non suum decus constat. Scripsit Galdus
Conciones militares lib. 1. Tacitus.

