218 HISTORIA ECCLESIASTICA

GILBERTUS DEIDONANUS. 400.

GILBERTUS Deidonanus, Carmelitanus ordinis B. Mariae semper Vir-
ginis, cum doctor esset SS. theologiae Sorbonicus, conventui suo Pa-
risiensi famam et opes professione peperit ; erga patriam suain
gratus, meruit in hoc opere honoratam mentionem ι altare Divo Ni-
niano Scoto in sua ecclesia reparavit, annuo censu ditavit, ornamen-
tis decoravit, quod eo tempore Scotorum· religiosorum et professorum
sepulturae ibi essent. Scripsit

Quaestiones Quodlibetarias lib. Ι.

Lecturas varias lib. Ι.

Alumnus erat comitum Martialium anno MCCCXIII. Oratio funebris

de morte Roberti Kethi abbatis Deirensis.

GULIELMUS DOUGLAS. 401.

GULIELMUS Douglasius, abbas Mailros doctiss. simul et nobiliss.
eo tempore quo res in Scotia turbulento admodum statu nutabant, et
quoniam in catalogo illius sedis numeratur, et est omnium illius familiae
scriptorum vetustissimus, hic ex professo de ejus origine quaedam non
vulgaria aperiam. Sexagesimus quartus Scotorum rex erat Soluathius,
vir prudens et fortis, Eugenii IIX. regis filius: contra hunc anno salutis
DCCLXVII. orta perduellii lues, duce Banno Hebridiano‚ ait Joannes
Leslaeus lib. lv. pag. CLXXI. vel Makdonaldo Banno, insulae Tyre
toparcha3 et dum quotidie rebellio vires sumebat, rex sibi metuens,
conscripto exercitu perduellibus occurrit, quos fusos in rupem quan-
dam editam in provinciam Lol-nam compulit, ubi fame domiti, erup-
tionem tentarunt, et regis copias, nihil tale sperantes, inopinato ag-
gressi, fortissime assultarunt, penitusque attrivissent, nisi vir quidam
nobilis cum suorum manu ipso puncto intervenisset, qui fugitivos
retrahens, in aciem magnis viribus, majorique animo, irrumpens, per-
duelles ita coercuisset, ut omnibus profligatis ipse Bannus in potesta-
tem venerit vivus, postea necandus. Rex tanto metu liberatus sedulo
rogavit, quis iile vir fortis fuisset, qui tam opportune interveniens

