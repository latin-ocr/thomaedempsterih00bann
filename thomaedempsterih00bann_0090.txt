20 HISTORIA ECCLESIASTICA

Contra Paganorum Superstitiones lib. 1.
Ordinationes Ecclesiae Sodorensis lib. 1.
Conciones lib. 1.

Vixit circa annum cccxxv,
S. ADRIANUS. 17.

S. ADRIANUS, Scotorum maximus episcopus, iram Danorum declina-
turus, cum multis piis fugiens in insulam Maiam, quae in aestuario
Forthae posita Laudoniam hinc, inde Fifam despectat, secessit, mar·
tyrioque affectus est. Sed verba Hect. Boeth. ex lib. x. Hist. Scot. pag.
CCVI. audiantur. “ Sub id tempus illis in regionibus ingens erat piorum
numerus Christianum dogma undique propalantium; hos persecuta
Danorum impietas quum multa affecisset strage, major piorum eorum
pars cum Adriano, Scotorum tum episcopo maximo, in Maiam insu-
lam, ubi tum insigne erat monachorum coenobium, ut instans pericu-
lum declinaret, fugiebat: quidam autem, licet pauci, cavernis antrisque
latitantes, parce et duriter sustentantes vitam evadebant occidionem.
Sed Danos nec reverentia loci nec virorum innocentia retinuit, quin
sanctissimum eum coetum, coenobio incenso, inauditis suppliciis in-
terimerent. Haec est veneranda martyrum cohors, quam nostra tem-
pestate in Maia insula Anglia et Scotia summa reverentia fidelissimi
quique prosequuntur: locum hominum frequentia eo confluentium,
additis Dei benignitate i n dies pluribus miraculis, venerandum reddidit
atque insignem. Supersunt tantae multitudinis paucula haec nomina:
Adrianus venerandus antistes, Glodianus, Gaius, ut alii dicunt, Μο-
nanus Sancti Andreae archidiaconus, Stolbrandus episcopus. Caetera,
qua ratione haud liquide constat, ad nostram nou pervenerunt aeta-
tem. Non desunt qui scribant sanctissimos Christi martyres Hun-
garos fuisse genere, in Scotiam Ethnicorum feritatem, quae sub idem
tempus in Germania debacchabatur, fugientes, servandae religionis
causa, trajecisse3 alii ex Scotis Anglisque gregarie collectos: sed un-
decunque fuerint, consuetudine Scotos fuisse, veram docuisse et verbo
et opere pietatem, constanter tandem pro Christi nomine martyrium
passos relatos in divorum numerum, beneficiaque pie poscentibus
praestare quotidie, nulli, qui eam regionem novit, potest esse ignotum.”

