condonandum rebatur, qui fero barbaroque more pro-
vocatus, inhiberi et sisti difficile se patiebatur, quin in
voces acceptarum injuriarum indices prorumperet ali-
quand03 quas si amariores senserint adversarii, desinant
maledicere, ne male audiant; aut si porro insanire, et
in mortuum saevire volent, nolim sibi blandiantur, aut
inani opinione illudant, sperantes defuturos, qui suam
Scotiae gloriam sartam tectam conservent et tueantur, post-
umam Dempsteri famam asserant ab invidiae morsu illi-
batam. Cogitent nihil esse magis in proclivi, quam cala-
mum sepiae veneno imbutum apud prurientes temporum
nostrorum aures deonerare, facillimumque laesae eruditioni
ex alieni hallucinationibus voluminum moles exstruere, et ex
illo novorum annalium fecundo incertarum narrationum
dictionisque illuvie horrido campo uberem ad carpendum
segetem demetere. Nec quisquam eorum, qui scribendo
inclarescendi prurigine flagrant et agitantur, ita omni ex
parte inventus est beatus, ut ab errandi periculo immunem
se ausit polliceri; sic nec usquequaque Dempsterum a naevis
libero3 immo ut hominem natum multa peccare potuisse
fatendum est, at peccata, si diuturnior vita contigisset, ut
Christianum et doctum, aut sua sponte, aut candide ab aliis
monitum, fuisse correcturum. Quod vero praematura morte
nobis ereptus ille non potuit, in extrema his vigiliis impo-
nenda manu, in limandis, novoque ex intima et recondita
antiquitate observationum auctario locupletandis, sedulo et
gnaviter desudant Dempsteri cives, viri in hac literarum
palaestra exercitatissimi. Opus cur Historiae Ecclesiasticae
titulo proscriberet, has habuit caussas Dempsterus. Maxi-
mam partem labor omnis in eo consumitur, ut ne oblivionis
tenebris involuta Scotiae sanctorum memoria exarescat,
desintve illustria et domestica exempla, quibus Scoti,
qui hodie a majorum in religionis veritate, moribus, et
institutis recesserunt, deviique a prima puritate aber-

