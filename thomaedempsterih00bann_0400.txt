320 HISTORIA ECCLESIASTICA

Marcellam: ‘⁶ Flos quidam, et pretiosissimus lapis inter ecclesiastiea
ornamenta monachorum et virginum chorus est, quicunque fuerit in
Gallia primus: huc properat divisus ab orbe nostro Britannus, si in
religione processerit3 occiduo sole dimisso, quaerit Iocum fama sibi
tantum et scripturarum relatione cognitum.'’ Ut de se haec dicta aut
majoribus suis Britannis, Angli contendant, ego non video cur ex-
cludi debeat Scotia. Sed de tota hac Hieronymiani monachismi prae-
stantia, institutione, confirmatione ad sanctum sepulchrum, late vir
eruditissimus Pius Rubeus Placentinus, ejusdem familiae pater, S.
Carpophori prior, in Commentariis in Res gestas S. Hieronymi, quos
Comi editos lego dono et munificentia v. CL. Bassiani Gatti Placen-
tini, itidem Hieronymiani monachi ad S. Barbatiani Bononiae, cui,
ut toti ilLi domui, plurima me debere, haec attestatio loquetur. Sed
ad Grantum redeo, qui ordinis sui per Scotiam provincialis memora-
tur, ac multarum utilium rerum scriptor commendatum et vero de
Bethleemitis dolendum, qui, cum sint antiquissimi abipso S. doctore
instituti, ut videtur, incredibili damno paene in tenebris delituerunt:
nec ullum in Scotia coenobium eorum, praeter hoc unum, mihi notum.
nec ex isto, per tot secula, quispiam alius celebretur. Scripsit
De Wiclefitarum Perfidia lib. 1.
Contra Begardos lib. Ι.
Floruit anno MCCCLIV.

PATRICIUS GORDONUS. 595.

PATRICIUS Gordonus, regiis agens in rebus apud Polonos, scripsit
Lachrymas in Funere Henrici lib. Ι.
Vivit adhuc, ut existimo.

GULIELMUS GUILDUS. 596.

GULIELMUS Guildus Aberdonensis, theologicis studiis non leviter
tinctus, ut nuper Roma admonet adolescens doctissimus, civis
meus Robertus Bodius, postquam honestis studiis per Gallias ani—
mum oblectasset, domum rediit, 36 scripsit quaedam, sed ego non
vidi : in his,

