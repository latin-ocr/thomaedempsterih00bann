ii

tempus Tornaci et Tolosae humaniores litteras docuerat,
cum ejus prima aetas his mirum in modum dedita, in iis--
demque a 'J usto Lipsio institutus fuisset. Caussa vero de-
serendae Galliae fuit, quod concitus ad rixam gravissimas
inimicitias cum potentioribus quibusdam susceperat, quod-
que a Magnae Britanniae rege patriae historiae conscriben-
dae mandatum acceperat. Plura hac de re reliquit, nihil
tamen, quod sciam, in vulgus edidit. Venerat in Italiam
vel ante illud tempus, quo a Cosmo ΙΙ. sactus est Pisanus
magister, et Romae tum fuisse ex eo conjici potest, quod
per Petrum Stroetium, praesulem amplissimum, Paullus V.
summus pontifex, ipsum, ut praemio aliquo afficeretur ob
ejuratam haeresim, de meliore nota Magno Duci commen-
davit. Paucos post menses quam in Etruriam venerat, pe-
tiit ut sibi potestas daretur redeundi ad suos, ac secum
Pisas uxorem et· familiam devehendi, quod ei facile conces-
sum est, dataque pecunia non solum ad iter conficiendum,
sed etiam ad emendos libros, quibus se egere affirmabat ad
contexendum opus de Etruria Regali, quod, ipso Magno
Duce auctore, susceperat. Rediit in Etruriam ad constitu-
tum tempus, et tum illius stipendium auctum fuit ad cccc.
usque centusses. Sane nihil non sperare poterat a Magni
Ducis liberalitate, sed ob inconstantiam quamdam naturae,
et ob illatam a discipulis sibi, uxorique eximia pulchritu-
dine injuriam (nam, cum gymnasio domum rediret, arcam
captam ac mulierem ab se abductam reperit) academiam
Pisanam deseruit tres post annos quam in ea Pandectas ex-
plicaverat, et ad Bononiensem migravit humaniores litteras
in illa traditurus Antequam Pisis discederet, Cosmo mu-
nus misit libri de Etruria Regali, et mirum sane omnibus
videri debet ipsum brevi adeo tempore tantum opus, quam-
vis in illo multa sint imperfecta, conficere potuisse. Sed

