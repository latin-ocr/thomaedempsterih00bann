GENTIS SCOTORUM, LIB. III. 175

scoticas pati pruinas.
Hanc ergo, uti dicebam, Romam reversus Pudens legitimo matri-
monio sibi junxit. Vide Martial. lib. IV. epigr. XIII.
Nescio quid improbo Balaeo in mentem venerit Hetrusco eum san-
guine ortum, sine ullo teste, et in senatorum numerum referre3 cum
eum in quatuordecim locet Martialis laudatus supra, et lib. I. ep.

XXXII.
Grata Pudens meriti tulerit cum praemia pili.

Quod de tempore exilii, et nuptiarum cum Claudia, certe postea “ se-
nator ab apostolis Christo in baptismo vestituS‚'’ ait Martyrolog. Ro-
man. xlx. Maii, “ innocentem tunicam usque ad vitae coronam im-
maculate custodivit.” Eadem Beda, Usuardus, Ado Trevirens. et alii.
Meminit ejus Divus Paulus epist. 11. ad Timotheum cap. IV. in fine,
et in ejus aedibus D. Petrum apostolorum principem Romae primum
diversatum constans ab antiquitate fama persuasit. Baron. ad locum
Martyrolog. laudatum. Liberos autern peperit Pudenti Claudia tres
sanctos, N ovatum, pudentianam, Paxedem ; de quibus suis locis
hoc opere. Nec vero Parsonius eam Anglam facit, imo probat in
Conversione Anglicana non potuisse esse Anglam3 et Scotam facit v.
cl. Andreas Marianus Lucensis, doctor, ac professor Bononiae philo-
sophiae, in literis hisce nostris longe versatissimus: is ergo in Ruinis
Romae lib. 111. epig. XXXIV. sic ad pontificem Urbanum nx. loquitur :

Tu Romane Pudens, tu Scotae Claudia gentis,
Pontifici primum panditis hospitium.

Fortunati amhn, quorum domus hospita Petro
Tutus erat portus navis apostolicae.

Claudia vestalis numen navemque recepit,
Cepit naviculam Claudia, Petre, tuam.

Scripsisse autem Claudia dicitur
Epigrammata lib. 1.
Florebat anno salut. XCIII. aut praeter propter. Eam etiam inter ma-
tronas laude continentiae clarissimas numerat Plutarchus lib. de
Conjug. Praecept. ad finem.

S. CLAUDIUS. 303.

S. CLAUDIUS, Alcuini Scoti collega, cognomento Clemens, in
academiis Parisiensi et Ticinensi erigendis operam navavit. Aegy-

