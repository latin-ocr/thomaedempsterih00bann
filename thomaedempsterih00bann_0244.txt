174 HISTORIA ECCLESIASTICA

Et semper natis gaudeat illa tribus.

Balaeus apostata Anglam facit impudenter et indocte, ut solet⁷
cum revera Scota fuerit. Petrus Bandozianus Cestius in Synoptica Or-
bis Terrarum Epitome pag. CXXXIX, Caeruleos Britannos in versu
Martialis laudato interpretatur Scotos, cum saepe nomen Britannorum
diversum sit ab Anglis, ut in notis ad Historiam Belli sacri Benedicti
Accolti docui,

Hanc Graece Latineque doctissimam A. Rufus Pudens, cum exul
in Scotia esset, ut notum longinquas relegatis proscribi solitas re-
giones, in uxorem duxit: causa certe exilii, Christianae pietatis pro-
fessi0; nam imperatores ethnici in longinquis provinciis, procul
Roma Christianos habitare permittebant. Cassiod. lib. 1. Tripart. Hist.
cap. VII. Ita ablegatum Pudentem alloquitur Mart. lib. VI. ep. LVIII.

Cernere Parrhasios dum te juvat, Aule, Triones
Comminus, et Scythici sidera ferre poli,

O ! quam pene tibi Stygias ego raptus ad undas
Elysiae vidi nubila fusca plagae !

Quamvis lassa tuos quaerebant lumina vultus,
Atque erat in gelido plurimus ore Pudens.

Si mihi lanificae ducunt non pulla sorores
Stamina, nec surdos vox habet ista Deos,

Sospite me sospes Latias reveheris ad urbes,
Et referes pili praemia clarus eques.

Qui locus exilii Pudentis dici Anglia non potest, ubi aura tempe-
ratior, et coelum clementius, sed Scotia‚ cujus ultimi tractus frigore
horrendo infamantur, quod vox comminus apposite denotat: deinde
quid vetat locum tentari?

Cernere Parrhasios dum te juvat, Aule, Triones
Comminus, et Scotici frigora ferre poli.

Maxime cum Florus vetustissimus poeta apud Ael. Spartianum iu
eadem voce depravatus sit. Ita enim de Adriano:

Ego nolo Caesar esse,
Ambulare per Brittannos,
Scythicas pati pruinas.
MS. meus optimae notae, in membrana oblonga forma, diserte praefert,

Ambulare per Britannos,

