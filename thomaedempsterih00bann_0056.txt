rarunt in Calvini errorum praecipitia, ad sinceram Dei colen-
di rationem revocentur‚relictisque et contemptis novitiis,pr0-
fanis illis, impiis, imperitis, nec integrae famae homuncioni-
bus, pessimis et caecis ad sequendum ducibus, dum resipis-
cendi tempus et locus est, mature in Ecclesiae Catholicae et
Romanae, extra quam certissimum naufragium, portum se
recipiant. Merito itaque Ecclesiasticam Scotorum Historiam
nominavit, in qua, tanquam in speculo, veteris pietatis cum
Romana Ecclesia in religione conspiratio et consensus per-
petua serie narratus legitur, novorum autem dogmatum foe-
ditas et pravitas luculente ad detestationem et horrorem
suis coloribus proditur. Quare nec haeretici, quorum non-
dum est conclamata sanitas, et vita desperata, fuerunt inge-
nii et eruditionis, quam merentur, laude fraudandi, sed ex-
citandi, ut, quas Deus dedit, animi dotibus in quaerenda
aeterna salute uterentur; nec qui Catholici inter haereticos
Deo et sacerdotibus cogniti delitescunt, persecutionis sere-
nitatem exspectantes, ullo fuerunt indicio detegendi, ne in-
nocentibus ab haeretico magistratu periculum vitae aut
fortunarum crearetur, supervacaneo et intempestivo divul-
gatae virtutis elogio. Hujus classis in hoc opere multos
invenies, quos rerum fortassis Scoticarum ignarus, et ini-
quus censor, haereticorum albo audacior ascripserit. Sed
ut paucis te absolvam, benevole lector, si quid hoc in libro
aliisve Dempsteri lucubrationibus S. R. E. cujus ille decre-
torum vixit et mortuus est observantissimus, minus placens
invenietur, id omne expunctum iri pollicentur Scoti. Vale,
xn. cal. Sept. CICDCXXVII.

