90 HISTORIA ECCLESIASTICA

De Paradiso Terrestri, ad Brendanum discipulum, lib. 1.
Vixit anno Dc. aut circiter. Meminit Petrus Equilinus lib. v. Cata-
logi cap. CXVII.

S. BEATUS. 159.

S. BEATUS, eremita, confessor, apostolus Helvetiorum, Sancti Petri,
apostolorum principis, discipulus, cum in Scotia S. Barnabas concio-
naretur, adolescens erat, et vocabatur Suetonius, forte Setonius; et hoc
praeclarum antiquitatis monumentum nobilissimi et excellentissimi
stemmatis Setoniorum‚ cujus caput hodie comites WVintoniae et Eglin-
toniae, fratres, quorum patruus Alexander comes Dunfermelini, XL.
annis Scotiae cancellarius, jampridem excessit. Sed ad Beatum re-
deo, qui baptizatus a Sancto Barnaba, Deo serviturus Romam petiit,
et a Sancto Petro ad Helvetios destinatus, post aliquot annos fructuose
collocatos, ad eremum se contulit, draconem occidit. Haec ex ejus
Vita, quam Daniel Agricola Basileae edidit anno MDX1. Frustra Per-
sonius eum Anglum facit, cum et Vita ejus et Georgius Garnefelt ‹li-
serte Scotiae asserant lib. IV. de Vita Eremitarum cap. 1. Ad hos ac-
cedit Beatus Rhenanus lib. 111. Rerum Germanicar. Stumfius Chron-
Helvetior. lib. VII. cap. XXII. Gul. Eisengrin. par. V. distinct. 11. cent.
11. et praeter hos etiam haereticus Pantaleon de Viris Germaniae par.
111. et Scotis favet Georg. WVicelius lib. V. cap. XXXVHI. Hic vero
etiam primus, aut inter primos, occidentis monachus et eremita,
quod haeretici testimonio, Aegidii Tscudi, liquet, et Carthusiani piis-
simi viri auctoritate probatur, scilicet laudati Garnefelt pag. CLXXXIV.
de quo sic canit:
Hic vera Helvetiis ostendit numina, Petri
Unctus erat dextra, Barnabae alumnus erat,

Nomine reque Beatus, amans deserta, beatum
Solum, qui solus vivere esse ratus.

Obiit anno salutis CXII. aetatis xc. Colitur lx. Maii. Martyrolo-
gium Romanum, canisius, Molanus. Errat P. Cratepolius, qui pag.
xxi. de Sanctis Germani. ait illum a S. Petro Romae baptizatum, cum
auctores, quos nominavi, id in Scotia actum prodant.

