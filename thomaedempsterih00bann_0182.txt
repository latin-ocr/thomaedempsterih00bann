112¹ HISTORIA ECCLESIASTICA

di scriptum superstes inveneris, ejusdem depositarii legis severitatem
sentiant, nam in eo Pythagorae discipulum te esse velim, ut existimes
ipsos manes istorum seditionum {labellorum μετεμψυχῶσει quadam
in eorum corpora transisse, qui eorum vel libros retinent, vel dogma-
ta defendunt, quos non minore supplicio plectendos censeo, quam si
ipsi auctores jam a mortuis essent resuscitati.” Hucusque ipse prin-
ceps, J acobus vero Gretserus, gravis Societatis J esu theologus, Com-
mentario Exegetico pag. XXXII. ‘⁶ Optime, rectissime, et meritissime
serenissimus rex sic statuit: nihil enim his duobus in reges immodes-
tius et impudentius, nihil calumniosius. Haec quidem non ingenium,
sed perversam fidem attingunt, eruditionem nemo vituperat.” Atque
Itali quidem illiteratissimi literionis criminatio, quam falsa sit, et
res ipsa abunde loquitur, et tot doctorum versus diluent. Georgius
Fabricius Chemnicensis de Re Poetica: “ Psalterium verterunt Ger-
mani aliquot pie, Itali, ut solent, eleganter, imprimis Flaminius,
sed nunc omnium industriam vicit Buchananus, Scottis, varieta-
te sententiarum, et puritate sermonis.'’ Nec minus honoratam in-
genii illius fecere mentionem Germani3 in his Christophorus Mau-

lius :

Dum Jephthen tragico Buchananus syrmate vestit,
Dum Latia Isaiden tangere plectra docet,

Dum castis sic tincta jocis epigrammata ludit,
Ut metuat palmae Bilbilis ipsa suae,

Cernis ut ad Scotos migrent, Helicone relicto,
Laurigerae tanti vatis amore Deae?

Nec vivo hoc reditus spes est: utrum ergo vocabo,
Langi, Heliconiades, anne Caledonides?

Et rursus ad Jo. Langium:

Illic imperium fore jactavere Quirites,
Esset ubi sedes, Scipio magne, tua.

Illic Pierides, illic erat alma poesis,
Illic Phoebus erit, qua Buchananus erit.

Celebrat Paulus Melissus ad Cissam :

Quod lyra nulla polo fulget, quam vindicet Orpheus.
Hanc spolium vates Scotus ab axe tulit.

Si qua tamen cygnum prope lucet in aethere, Cissa,
Davidis haec cithara est, non lyra Threicii.

