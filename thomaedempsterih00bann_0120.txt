50 HISTORIA ECCLESIASTICA

PATRICIUS ADAMSONUS H. 81.

PATRICIUS Adamsonus‚ unus ex iis qui Archiepiscopi nomine haere-
ticus S. Andreae ecclesiam deformavit, vir incomparabilis in humani-
oris literaturae eruditione, Graece et Latine doctissimus, utroque stylo
facilis et elegans, scripsit

Catechismum versu lib. 1.

In Andream Melvinum Declamationes lib. 1.

Epigrammata ac Poemata; in quibus felicissimus calor, nec
quicquam ab Aristarcho reprehendendum praeter perver-
sum religionis affectum, si tamen non ille orthodoxae. Multa
quoque carpunt Lutheri et Calvini haeresim, ac favent
fidei verae.

Obiit in summa, ut audio, inopia, quod in Catholicam religionem
pronior quam expediret ipsi a Sathanae ministris censeretur, anno
M DXCIII.

ANONYMUS POETA. 82.

ANONYMUS iste Scotus Eberardum Stewardum Obinium ex Sco-
tia vel Gallia in Italiam secutus, strenuam Neapolitano bello
operam navavit, sed unus, ut puto, ex iis qui Aragonias com-
plexuri partes, Gallicanas damnarunt, Neapoli substitit, inimici—
tiasque cum Jacobo Sannazario, patricio Neapolitano, et optimo
poeta, exercuit, ut ipse epigrammate conqueritur, et scripserat hic,
ut videtur,
Epigrammata in Sannazarium lib. Ι.
Florebat anno MCCCCXC.

ANONYMUS POETA. 83.

ANONYMUS hic poeta, Latine Graeceque doctissimus, Parisiis publica-
vit, ut Yvo Villiomarus, sive Josephus Scaliger, testatur lib. 11. in
Robertum Titium Locor. Controversor. cap. v111.

Epigramma Graecum de Officiis optimi et apostolici Praesulis.

