154 HISTORIA ECCLESIASTICA

Hinc Osualdus rex per legatos a Donevaldo Scotorum rege petiit
ut labem gentilitatis, quam invexerant Ofricus et Eufredus reges, pia
praedicatione extergeret. Sed “ cum Cormanus bonus vir esset, secl
asperiori ingenio praeditus,” ut ex Beda loquitur Franciscus Godwinus
de Praesul. Anglican. p. 11. pag. XCI. sive ‘⁶ quod arcana Dei sublimia
magno verborum strepitu, ad ostentationem potius ingenii quam au-
ditorum rudium utilitatem ingereret, ut nec bonos mores concionibus
suis induceret, nec ad suscipienda fidei initia animos blandioribus prae-
ceptis molliret,'' in patriam re infecta rediit, cui successor Aidanus mis-
sus totam regionem ad Christum convertit, ut lib. 1. supra hoc opere
docui, et consentiunt annalium nostratium scriptores, nec dissen-
tiunt Anglici. Polydor. Virgilius lib. 1V. pag. LXXXI. qui de Aidano,
et Osualdo rege per eum, dum in Scotia exularet, Christiano facto,
de Cormano nihil, uti nec Matthaeus westmonasteriensis ad annum
DCXXXV. “ Osualdus regnum Northanhumbrorum integrum susci-
piens, ut fidem augeret in regno suo, misit in Scotiam ubi exularat,
et accepit pontificem Aidanum magnae religionis virum: venienti igi-
tur episcopo rex Osualdus sedem episcopalem in insula Lindisfar-
nensi concessit: ubi igitur fides coepit dilatari, contigit ut evange-
lizante Aidano, qui Anglicum perfecte 11011 noverat, ipse rex suis du-
cibus et ministris interpres existeret, longo enim exilii sui tempore
linguam Scotorum plene didicerat. Inde contigit, ut fides adeo brevi
cresceret, ut in regione illa incredulus nullus inveniretur.'' Ut haec
perfecta per S. Aidanum, ita incoepta per Cormanum, quem scriptores
Anglici, quod sciam, non nominant. Florent. Vigorniens. ad eundem
annum: ‘⁶ Rex Osualdus misit ad majores Scotorum natu, petens ut
sibi mitteretur antistes, cui pontifex missus est Aidanus, per quem, et
per ipsum clarissimum et sanctissimum regem Osualdum, in provin-
cia Berniciorum primum fundatur ecclesia Christi, et instituitur.''
Scripserat Cormanus

Documenta Fidei ad Northanhumbros lib. 1.
Conciones lib. 1.
Commentarios in Scripturas lib. 1.
Acta Legationis v lib. 1.

Floruit anno Dcxxx. Colitur x11. Martii.

