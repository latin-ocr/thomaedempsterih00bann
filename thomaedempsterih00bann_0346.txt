274 HISTORIA ECCLESIASTICA

trus in Catalogo lib. Ix. cap. CXVII. Trith. de illust. Vir. Ordin.
S. Benedicti cap. LXXIv. et lib. IV. cap. CXXXIX, Vincent. Bel-
lovacen. lib. XXIV. Specul. Histor. cap. XVII. XVIII. XIX. Obiit
anno DCLXXXVI. nam sedit episcopus in magna sanctitatis opinione

annis LXVI.
S. FINNANUS. 506.

S. FINNANUS‚ sive Sinnanus, aut etiam Sinanus, ut habet Anto-
nius Possevinus Apparat. Sacr. pag. CCCCXLIV. ex Demochare lib.
de Sacrificio Missae 111. cap. XV. et cap. XXXIX. astipulante Ar-
noldo Uvione. Monastici fuit instituti, Nennii primum, mox Segenii
abbatis discipulus3 Huense coenobium, quod caput omnium habe-
batur, rexit, tum S. Aidano in episcopatu Lindisfarnensi successit.
Joannes Leslaeus lib. IV. pag. CLX. Ea certe aetate episcopi a
Scotis ordinabantur, ac in Angliam ecclesias recturi mittebantur.
Docet auctor Anglicus Florentius &Vigorniensist “ Post occisionem
regis Osvini, Aidanus antistes 11. calend. Septemb. ad coelorum
regna migravit, cujus animam puer bonae indolis Cuthbertus vidit
in coelum ferri ab angelis, quo defuncto Finanus pro illo gradum
episcopatuS, a Scotis ordinatus ac missus, accepit.'' Eadem verba-
tim ante illum Beda, qni insuper addit, “ In insula Lindisfarnensi
fecit ecclesiam episcopali sedi congruam, quam tamen more Scoto-
rum, non de lapide, sed de robore secto totam composuit, atque arun-
dine texit, quam tempore sequenti reverendissimus archiepiscopus
in honorem B. Petri apostoli dedicavit: sed episcopus loci illius Ead-
bertus, ablata arundine, plumbi laminis eam totam, hoc est, tectum et
ipsos quoque parietes ejus, cooperiri curavit.'' Acris ei et diutina
contentio cum quodam, Romano nomine, de quo infra hoc opere.
Sanctissima ipsius ad Ferquhardum regem monita habes apud H.
Boethium lib. IX. Histor. Scot. pag. CLXXVII. Henricus Huntin-
doniensis lib. 111. pag. CXCI. Reliquiae ipsius et memoriae magna
solennitate frequentabantur, priusquam haeretica rabies patrum me-
moria Christianam pietatem e regno illo eliminasset. Hujus tamen
nulla in Martyrologio Romano mentio. Scripsit
Pro veteri Paschatis Ritu lib. 1.

