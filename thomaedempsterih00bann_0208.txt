138 HISTORIA ECCLESIASTICA

quam Dei honorem ambientibus3 quibus sic anxie laborantibus, et
vario animorum motu distractis, supervenit S. Malachias, et rei totius
arbitrio ad se delato a contendentibus, carolum, lecto ex gravi valetu-
dine decumbentem, vacanti ecclesiae praefecit, qui pie adeo et conti—
nenter se gessit, ut SS. catalogo adscribi fuerit meritus. Scripsit

Statuta ad Ecclesiam suam lib. 1.
Super Sanctorum Miraculis lib. Ι.
Epistolas ad Bernardum et Malachiam lib. I.
Decreta Theologica lib. Ι.

Claruit an. Mc. S. Davidi Scotiae regi fuerat a sacris confessioni-
bus, ut in ejus vita continetur. Sedit annis XIII. quo anno tamen
obierit, non deprehendi, nec quo die colatur. Meminit Petrus in Ca-

talogo lib. x. cap. XXVII.

S. CATHANUS. 237.

S. CATHANUS, episcopus in Hibernia, patriam suam deseruit, ut ‘⁵ stu-
diosius monasticae quieti vacaret, et se totum contemplationi impen-
deret,” ait Georgius Neutonus archidiaconus Dumblanensis in vita
S. Blani. Itaque in insulam Butam, quae Hebudum una occiden-
talem Scotiae partem claudit, vetus regiae familiae Stuartae patrimo-
nium, cum sorore Ertha descendit3 ex qua sorore per vim a venustis-
simo adolescente compressa natus S. Blanus, ut in ejus vita superiori
libro dictum: sed Cathanus, plenus bonorum operum et dierum in bona
senectute, in Buta obdormivit, unde loco Kilcathan nomen. Scripsit,

dum inibi ageret,

Meditationes lib. Ι.
Confessiones secretas lib. I.
De suis Apparitionibus lib. Ι.

Florebat in Scotia anno CDLx. quando venerit ex Hibernia, aut in
Domino obdormiverit‚ non deprehendi. Colitur XVII. Maii.

S. CHILIANUS. 238.

S. CHILIANUS, orientalis Franciae apostolus, et Herbipolensis antis-
tes, magna sanctitatis claritudine vixit, et cum sociis martyrio confec-
tus. Vide infra Kilianus.

