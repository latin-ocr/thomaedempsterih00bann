iv

minis mores repraesentavit Janus Nicius Erythraeus, Pina-
cothecae Imaginum illustrium Doctrinae vel Ingenii Laude
Virorum tom. i. p. 24. “ Fuit haec semper constans omni-
um fere hominum opinio, eum esse ad literarum studia
aptissimum, qui sit quietissimus, et ab omnium certaminum
contentione remotissimus3 quod mitissima Musarum natio
non audeat ad eum accedere, cui immane ac ferox ingenium
a natura contigerit. Sed, nescio quo pacto, hac nostra
aetate, mansuetissimae illae sorores, summa animi voluntate,
complexae sunt Thomam Dempsterum Scotum, hominem
factum ad bella et contentiones3 quippe qui leviter re vel
verbo lacessitus, continuo ad arma rixasque decurreret3
nullum ferme diem, a concertationibus vacuum, praeterire
sinebat3 quin videlicet, cum aliquo vel ferro decerneret,
vel, si ferrum minus suppeteret, pugnis rem ageret3 quo
fiebat, ut esset paedagogis omnibus formidabilis. Sed tum
in primis saevum et impavidum suum animum declaravit,
cum a Grangerio‚ Collegio Bellovassensi praefecto, quem ne-
gotia domestica Parisiis discedere alioque proficisci coge-
bant, muneris sui vicarius constitutus est. Nam adolescenti,
qui socium ad singulare certamen provocaverat, demissis ad
calces femoralibus, robustique hominis humeris elato, in om·
nium conspectu, multas plagas imposuit; quam ille contu-
meliam cum ferre non posset, ac propterea vindicare con-
stituisset, die quodam tres viros nobiles, cognatos suos, ex
regis corporis custodibus, in collegii aedes introduxit, a
quibus Dempster cum vim sibi parari intellexisset, vocavit
socios ad arma, omnesque collegii famulos jussit cum telis
accurrere. Sed antea illorum equos, prae foribus aedium
relictos, trucidaverat: at servorum multitudo armata ita
illos, qui jam irae furorisque pleni in peristylium irrupe-
rant, circumstetit, itaque formidine complevit, ut cogerentur

