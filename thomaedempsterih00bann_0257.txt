GENTIS SCOTORUM, LIB. III. 185

Capucinorum socius, in Scotia sua multos labores pro Christi cau-
sa, imo et vinculorum non semel contumeliam passm, Lutetiae
primas cathedras concionator tenuit, non minus eruditus quam
pius: diu apud Austrasiae principes versatus, ordini suo in eam re·
gionem aditum patefecit, conventus Nanceiani et Mussipontani auc-
tor. Scripsit

Contra Calvinianae Haereseos Principia lib. Ι.
Disputationes cum Ministris solemnes lib. 1.
Conciones lib. Ι.
Spiritualia quaedam lib. Ι.

Vivit adhuc in Belgio, ubi barones Forbassi, non ita pridem eundem
habitum induti, et vixerunt et obierunt, quorum major sanctitate
claret, et vita edita hoc titulo, Alter Alexis : non vidi, sed scio editam.

CONRADUS RUFFI. 325.

CONRADUS Ruffi, Sterlingensis Dominicanus, “ vir literarum divi-
narum studiosus, et in scholastica et peripateticorum doctrina ver-
satus,” ait Antonius Senensis Lusitanus in Bibliotheca Praedicator.
Scripsit
Abbreviationem Expositionis D. Thomae in Evangelia.
Homiliam super Evangefiurn, “ Stabat juxta crucem,” &c.
Homiliam in illud Evangelii, “ Extollens vocem mulier quae-
dam,’' διε.
Florebat anno MCCCXIX.

THOMAS COLY N GHAMUS. 326.

THOMAS Colynghamus, monachus Cisterciensis, Parisiis doctoratus
lauream, antequam monachum induisset, assecutus. Commentarii
Sorbonici. Ejus est opus serium et grave
De Eucharistia, MS. in bibliotheca D. Victoris, et excusum
olim Lutetiae per J oannem Cheyneum.
Vivebat anno MCCCLXXXVII.

