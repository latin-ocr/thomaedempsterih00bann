188 HISTORIA ECCLESIASTICA

ut erat vivaci ingenio, militiam adolescens secutus peregrinam, ejus
etiam brevi conditionis pertaesus, in Italiam, literarum domicilium
et humanitatis sacrarium, concessit3 ubi Genua relicta, qua hono-
rario satis amplo invitatus fuerat, Venetias abiit, eaque ingenii
sui, et ad portentum stupendae memoriae, incredibili ea aetate
lectione et judicio, monumenta edidit, ut vulgo miraculum orbis
et diceretur et esset. Atque crebrescente secunda illa fama inde
evocatus, principis Mantuani juventuti praepositus, ab eodem no-
ctu interfectus, gravi ducis patris dolore, nec minore indignatio-
ne, summo vero sui, et apud cives suos, et Italos saltem aequiores
virtutum aestimatores, desiderio relicto. Amicos habuit praecipuos
Laurentium Massam, scriniarium Venetum, Speronem Speronium,
qui egregie eum in epistolis commendat ad eum scriptis, Aldum
Manutium, qui Paradoxon Commentarium illi inscripsisse digna-
tus· Ab unico Trajano Boccalinio maledicentissimo male exceptus
est, sed cum in eo homine scurrilis dicacitas sine ulla eruditionis
mixtura sit, honori erit Crichtonio nostro a tam imperito violari.
Sed programma Patavii ab ipso propositum adducam, quo facilius,
quanta ingenii praestantia fuerit, intelligatur.

‘⁶ Ut iis qui (virtute veraque animi nobilitate aliis praelucen-
tes) bene de virtutis amatoribus sentire consueverunt, gra-
tias agat immortales JACOBUS CRITONIUS SCOTUS, profli-
gatisque et perditis hominibus omnem imposterum jac-
tandi occasionem auferat, errores Aristotelis pene innume-
rabiles, et omnium Latinorum philosophorum, sive cum de
ipsius mente disputant, sive cum res theologicas attingunt,
et nonnullorum quoque matheseos professorum, somnia re-
futabit, et ad objecta respondebit.

Liberam ad haec in omnibus disciplinis, sive illae publice do-
ceri soleant, sive sapientissimis tantum hominibus perviae
sint, arguendi occasionem dat.

Responsurus, sive logicis et consuetis responsionibus, sive
per secretam numerorum rationem, aut figuras mathemati-
cas, sive per aliquot ex centum carminum generibus, ex pro-
ponentium arbitrio.

In DD. Joannis et Pauli aede sacra ipso sanctissimo Pente-
costes die post meridiem,

