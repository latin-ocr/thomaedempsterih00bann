182 HISTORIA ECCLESIASTICA

ALEXANDER COCBURNUS. 318.

ALEXANDER Coeburnus, nobili comitum Bothuelliorum familia or-
tus, patrum memoria bonas artes Lutetiae profitebatur. Scripsit

Academiae Parisiensis Laudes lib. Ι.
De Foedere inter Francos et Scotos lib. 1.
De Philosophia Orationem lib. Ι.

Obiit anno MD111.
ALEXANDER COCBURNUS. 319.

ALEXANDER Coeburnus alius, et ipse nobilissima familia ortus, juve-
nis meliorem Europae partem discendi studio peragravit, proba vita,
et amoeno ingenio. Laudatur a poeta Scoto, poetarum sui seculi
principe, lib. 11. Epigrammat.

Omnia quae longa indulget mortalibus aetas,
Haec tibi, Alexander, prima juventa dedit.
Cum genere et forma generoso stemmate digna,

Ingenium velox, ingenuumque animum.
Excoluit virtus animum, ingeniumque Camoenae
Successu, studio, consilioque pari.
His ducibus primum peragrata Britannia, deinde
Gallia, ad armiferos qua patet Helvetios ι
Doctus ibi linguas quas Roma, Sion, et Athenae,
Quas cum Germano Gallia docta sonat.
Te licet in prima rapuerunt fata juventa,
Non immaturo funere raptus obis.
Omnibus officiis vitae qui functus obivit,
Non est fas vitae de brevitate queri.

Praeconem ejus obitum et acerbum funus idem deplorat lib. Miscell.

Ingratis vexata hominum Natura querelis,
Et sterilis lassis credita visceribus,

Cocburnum in lucem dedit, et rude pignus alendum
Mnemosynes natis credidit, et Sophiae :

