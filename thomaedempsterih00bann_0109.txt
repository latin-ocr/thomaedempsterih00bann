GENTIS SCOTORUM, LIB. I. 39

sub nomine Pii ΙΙ. tamen quia legatus in Scotia fuit, et res nostras
scriptis suis illustravit, pacemque Eugenii IV. mandato confecit, ut
habet Hect. Boeth. lib. xvn. in fine, et hanc legationem in biblio-
theca sua Senensi in ipsa metropolitana aede depingi voluit, locum
hunc in nomenclatura Scoticorum scriptorum habebit. Ejus sunt, ut
sacra non attingam, magna parte in Scotia nostra scripta: saltem
omnia erant haec in bibliotheca insulae Maiae, ut ex indice apparet
illius loci; et putat Henricus Sinclarus in Synopsi sua, omnia, dum
sederet pontifex, in Scotiam relata per oratores, episcopum Dunkel-
densem et Archibaldum Grahimum.

Mansit in Scotia annos 11. Sedit in Petri cathedra annos IV. Obiit
Anconae.

ADENULPHUS. 58.

ADENULPHUM celeberrimi monasterii Farfensis abbatem xmn.
Scotum fuisse, ex tabulis ejusdem loci admoneor. Fuit is ab Innocentio
ΙΙ. in numerum cardinalium allectus, et egregiam operam sanctam-
que ecclesiae propugnandae impendit. Memoratur a J acobo Cheyneo,
ab Onuphrio Panvinio‚ Arnoldo Uvione, et aliis. An aliquid scripse-
rit, incertum.

Electus abbas anno MDCXL. Praedictae tabulae. Quamdiu praefue-
rit, aut quando obierit, non deprehendi.

AN ONYMUS. 59.

ANONYMUS iste insularum Scoticarum episcopus sub Rege Davide,
ex Furnesio Anglicano monasterio, vir astutus et vafer, ait Arnoldus
Uvion lib. 11. Lign. Vitae cap. L111. cum dexteritate maxima populum
suum gubernavit. Laudat auctorem ille Guilielmum Neubrigensem
lib. 1. Histor. Angl. cap. XXIV. Liber non est mihi ad manum, et
tamen suspecta referentis fide, an quicquam scripserit, nescio.

Claruit anno MCL. aut circiter, eodem illo auctore.

MATTHAEUS AMARBARICENSIS. 60.

MATTHAEUS, Amarbaricensis monachus, a coenobio in Fri-
sia, ubi monachum induit, vocatus, peregrinatione Romam

