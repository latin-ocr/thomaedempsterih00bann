se his de rebus feliciter inchoator-um, in quo nuda cla-
rorum Scotorum imprimisque SS. nomina perscripta con-
tinebantur: quas primas operis lineas rudi penicillo, sed
ut artifice manu ductas scires, spectandas proposuit,
cum ut doctorum de universo conatu sententiam eli-
ceret, tum ut civium suorum in patria ornanda sym-
bolas extorqueret, et studium accenderet. Ussit vehe-
menter, et male habuit ista lucubratiuncula vicinam gen-
tem, quae inverecunde orbem alienis plumis ornata obam-
bulare, et principum benevolentiae ac liberalitati obrepere,
Scoticae eruditionis et sanctitatis titulo, non erubescebat.
Hinc derepente detonuit in Dempsteri caput horrenda tem-
pestas, scriptique inhumano et inclementi stylo, tanquam
in plagiarium aut alieni fundi depopulatorem, famosi libelli,
insulsis in omnes Scotos probris pleni. Sed impune non
tulit rustica manus temerariam provocationem, non levi
brachio a Dempstero castigata, et eruditissimo et mordaci
aceto perfricta. Utriusque libelli, cum Dempsteriani tum
Hiberni conviciatoris, ab illustrissimis qui sacram indicis
librorum congregationem moderantur cardinalibus vetita
lectio, imperato in posterum conviciandi termino. Non des-
titerunt tamen aemuli novis et fictilibus scriptiunculis
Dempsterum lacerare, arcanis accusationibus vexare, nun-
quam ausi palam congredi, imbecillitatis suae conscii, et
caussae diffisi. Dempsterus, ut generosus leo, minutorum
istorum catulorum contemptis latratibus, silere etiam cum
aliqua nominis jactura maluit, quam ecclesiae matris sanc-
tionibus videri non auscultare3 atque adeo pergere in
pertexenda, quam jam paene confecerat, De Sanctis et
Scriptoribus Scotis Historia, vocatis ad testimonii dictio-
nem ab omni antiquitate, ab omni natione, quae litera-
rum professione censeretur, omni exceptione majoribus
auctoribus, doctis dictis, non maledictis, pugnandum esse
arbitratus. Si quid tamen inter scribendum incalescen-
ti excidisset acerbius aut inurbanius, id justo dolori

