58 HISTORIA ECCLESIASTICA

lisset, nisi tam longe pontifex abfuisset, turbae in Galliis religionis
obtentu, immatura filii aetas, et infidus haereticorum subditorum
animus, ducis Guisii Blesis mors inopinata, ad ultimum Hispanica
classis tempestate disjecta, tam sancti propositi tenorem interrupissent.
Scribebat anno MDLxxxvn.

ANONYMUS CRITICUS. 100.

REDEUNTmUs literis, et veluti recidiva luce post tam atrocem bar-
bariem gaudentibus Musis, anonymus Scotus in bibliotheca regis
Magnae Britanniae e Graeco idiomate Latina fecit
Constantini Geoponica lib. 1. anno MCCCCLI. ut codex ipse
praefert.

AN ONYMUS HISTORICUS. 101.

REGINA Scotiae Maria in Anglia functa, anonymus quidam Scotus,
(is fuit Adamus Blacvodaeus.) pietatis ac patriae amans, Gallice scripsit
Historiam et Martyrium Reginae Scotiae, Dotalis Franciae, et
proximae Haeredis Angliae, lib. 1. “ Proditiones Eliza-
bethae Anglicanae in eam, quo facile apparent mendacia,
calumniae, falsaeque accusationes innocenti principi objec-

tae.'' Haec docte ibi, et religiose. Ad haec,

Liber de Morte ejusdem, complexus Anglorum tyrannidem,
regiam suae majestatis constantiam, virtutes, vitae actus,
ultima verba, et truculentam proditionem haereticorum.
Prodiit opus anno MDLXXX1X.

ANONYMUS POLITICUS. 102.

PATRUM nostrorum memoria anonymus ex omnibus philosophorum
Scriptis collegit, ediditque,
Educationem et Institutionem tenelli Principis lib. Ι.

Quod opus MS. asservatur in bibliotheca regis Magnae Britanniae.
Ubi, aut quando scriptum, ex codice illo non facile percipies; quia
tamen Gallice maluit, quam Latine, suspicor alicui viro principi Gallo
auctorem dicasse, a non adeo longo tempore, cujus ipse educator esset,
ut sunt in Galliis illius farinae plerique. Animadverto illum ad

Quintiliani et Marulli Tarchaniotae praecepta principem suum infor-
mare.

