GENTIS SCOTORUM, LIB. VI. 297

munitissima urbem tuetur reliquam. At ne longior quam par sit vi-
dear, infinitis, quae supersunt, hujus urbis laudibus supersedeo, siqui-
dem eas in Itinerario Italiae retulit Capug. Franciscus Scotus, Ant-
verpiensis doctor, Frater Leander Alberti in Descriptione Italiae, et
F. Jacob. Philippus in Additionib. ad Doglionum in Amphitheatro
Europae, Locatus in Historia laudatae civitatis3 quae Straboni lib. v.
urbs fama celebris dicitur, Plutarcho in Othone illustris et florens
ad quarumvis urbium collationem3 apud Cornelium Tacitum audit
urbs potens opibus et armis, cujus et D. Ambrosius epist. vl11. ad
Faustum nobilitatem arguit, et antiquitatem ejusdem a nomine. Om-
nia tamen superat encomia, quo Greg. X. supra laudatus, patriani
suam compellat; ille enim in ea, quam ad Placentinos cives a conse-
cratione sua scripsit, bulla data Later. Π. cal. Apr. pont. sui anno
Ι. sal. vero hum. MCCLXXII. ut, positis odiis et contentionibus, una-
nimes viverent, vocat illam civitatem dudum virorum praeditorum
virtutibus, et divitiarum fecunditate praeclaram, claritate conspicu-
am, et ipsorum abundantia in conspectu omnium gloriosam. Narniae
itidem in Umbria celebratur nobilissima et antiquissima Scotorum
familia comitum Sancti Viti, quae traxisse se originem a gente Sco-
tica immediate asseverat et gloriatur. Nunc vero maxime hanc fa-
miliam illustrat splendore, et auget decore, vir nunquam satis com-
mendatuS‚ Eques Frater Sylvester Scotus, qui, haeres avitarum virtu-
tum, ad amplissima honorum eulmina apud illustrissimum ac reve-
rendissimum Uduardum Card. Farnesium est evectus. Ex hac stirpe
prodiit magnus ille quondam vir Bernardinus Scotus, e Castro Ma-
liani dioecesis sabinensis, qui ex clerico Theatinorum Regularium a
Paulo IV. primum archiepiscopus Tranensis factus, postea ab eodem
inter purpuratos patres ascriptus, tum demum ad regendam decesso-
ris sui Fulconis Placentiae ecclesiam fuit missus3 cujus virtutes in
vita quantae fuerint, Roma, Placentia, et totus orbis veneratur et
depraedicat.

FINIS LIBRI SEXTI.

