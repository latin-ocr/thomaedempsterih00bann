172 HISTORIA ECCLESIASTICA

ducem ex Gallia, ubi principi suo illustrissimo legato Barberino ad-
modum utilem operam navare dicitur, editurum speramus. Scripsit
adhaec, Panegyricos, Poemata varia, ut est ingenio ad prosam ora-
tionem versumque foecundo et facili.

THOMAS CARCART. 297.

THOMAS Carcart Scotus, ex Cataphractorum ductore in Belgio factus
Franciscanus, ad regulae obedientiam vixit, et in Dei mandatis exces-
sit. Uno quidem cingulo discinctus, sed meliori donatus, scripsit
De Militia Spirituali lib. 1.
Obiit Antverpiae anno MDCXII.

GEORGIUS CAMERARIUS. 298.

GEORGIUS Camerarius, seu Calmer, adolescens doctissimus, post stu-
diorum cursum in Scotia completum Lutetiam venit, quo doctior et
melior fieret, et cum alterum annum ibi in literarum regina urbe
substitisset, Hierosolymos iter intendit; verum cum in idoneo anni
tempore in Italiam descendisset, Bononiam appulit, indeque Patavi-
um, cataplum orientalem expectaturus: sed diu virtus illa, et solida
majorque aetate doctrina, latere apud populum sagacissimum non po-
tuit3 113111 ex latebris extractus in apertam lucem, publicae literarum
humaniorum professioni est admotus, invitantibus et admittentibus
clarissimis et illustrissimis viris Dominico Molino, senatore Veneto,
annonae triumviro, Paulo Leonio, patricio Pataviensi, J. C. Comitum
Schinellae, et M anfredo de Comitibus, Alexandro Synclytico, patricio
Cyprio, C. Octavio Livello‚ equite Sanmarciano, J. C. et V. clar. Ro-
berto Sperancinio, Pisaurensi philologo. Qua in statione ita se Came-
rarius gnaviter gerit. ut omnium spem expectationemque rarae eru-
ditionis magnitudine et elegantia longe transgrediatur.
Scripsit ad illustrissimum Molinum,

Eclogas lib. 1.
Epigrammata de variis rebus lib. 1.
Pro Scotia contra Ptochogenen lib. 1.

Vivit adhuc professione inclytus primo adolescentiae flore, Graece
et Latine doctus, versu et prosa bonus.

