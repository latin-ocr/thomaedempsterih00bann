GENTIS SCOTORUM, LIB. ΙΙ. 125

memoria, ac eloquentia summa, a Tolosatibus revocatus, jus civile.
interpretatus, magno studiosorum concursu frequentatur. Ejus sunt:

In Logicam Aristotelis lib. Ι.
In Physicam Aristotelis lib. Ι.
In quosdam Pandectarum titulos lib. Ι.

Vivit adhuc Tolosae, et patriam suam non vulgariter ornat. “Rector
academiae Tolosanae‚ professor regius, vir eruditissimus? vocatur a
Gabriele Bartholomaeo lib. VI. Prostratae Rebellionis, cap. 1.

J ACOBUS BETONUS 21 7.

J ACOBUs Betonus‚ Glascuensis archiepiscopus, Davidis cardinalis ex
fratre nepos, nobili familia de Balfour, ex qua etiam majores ducis
Suillii, magnae apud Henricum IV. dignationis viri, in Gallias veni-
entes apud Neustrios sedem fixerant. Betonus noster, religionis ergo
patria profugUS, Romae consecratus est archiepiscopus anno MDL11.
Gallorum postea regum liberalitate opima sacerdotia consecutus,
abbas B. Virginis Labsiae in Pictonibus, quaestor S. Hilarii Magni
Augustae Pictonum, prior Sancti Petri Pontesiae‚ ‘⁶ vita honorata et
actuosa domi forisque, orator in Gallia annis XLII. bona moriens
in annuos pauperum scholasticorum Scotorum usus eroganda reli-
quit.” Sed epitaphium apponam ad D. Joannis Lateranensis Pari-
siis, ubi obiit3 est enim cultum, et dignum non ibi tantum, sed ubique,
legi.

Praesul et orator fuerat qui maximus orbis
Aetate hac, parvo marmore contegitur.

Quinquaginta unum praesul transegerat annos,
Quadraginta duos regia jussa subit;

Sed vidit reges Gallorum quinque secutus
Orator, patriae profuit usque suae.

Est voto fructus, Scotos Anglosque sub uno
Unius Scoti viderat imperio :

Illud restabat, voluit quod utrosque sub unum
Divinae legis mittier imperium,

Quodque suum cupiit regem venerarier, et nior*
Fertur in hoc uno praecipitasse senem.

