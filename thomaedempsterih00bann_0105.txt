GENTIS SCOTORUM, LIB. Ι. 85

AEGYDIUS ALDANU S. 48.

AEGYDIUS Aldanus, episcopus candidae Casae, S. Niniani, aut
Gallovidiae‚ vir sua aetate rerum civilium peritus, legatione An·
glicana et Danica cum laude functus, controversiarum inter Sco-
tos et Anglos arbiter et compositor, magno animo, et majore
prudentia decus ecclesiae Scoticae asseruit, impotentiae archiepi-
scoporum Eborac-ensium viriliter se opponens, et disputavit, et
scripsit
De Scotorum patriarchatu lib. 1. in Indice Deirensi.
Floruit anno MCCXL. Meminit Anglicana historia.

ANGILBERTUS. 49.

ANGILBERTUS episcopus in Cathenesia plerumque residebat, licet
per universam Scotiam jus exerceret3 natione quidem Gallus, sed in·
colatu Scotus, et meritis, a Mordaco Scotiae rege ad Chilpericum II.
Galliae regem orator destinatus, dum per Angliam transiret, Wilfri-
dum Anglum consecravit, qui postea Eboracensis archiepiscopus, et
in SS. numerum relatus. Porro Angilbertus scripsit
De Errore Paschatis celebrandi corrigendo magnum volu-
men lib. 1.
Claruit anno Dcexx. Meminit Malmesburiensis de Gestis Pontifi-
cum lib. 111. et Reginaldus cardinalis.

M ALCOLM US ARDES. 50.

MALCOLMUS Ardes, nobilissimo sanguine natus in Achterles, unus
eorum fuit, qui Scotia exterminati tyrannide Eduardi I. Angli, ubi
spes melioris rei affulserat, iterum redierunt, et non parum operae ac-
commodaverunt patriae. Fuit autem Carmelitani ordinis provincialis.
Scripsit rudi stylo, ut ea tempora ferebant,

De Bello ad Fawkirk lib. Ι.

De liberata Scotia lib. 1.

Floruit anno MCCCXXCIV. Henricus Sinclarus.

