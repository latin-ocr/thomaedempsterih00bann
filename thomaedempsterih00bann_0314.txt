HISTORIAE ECCLESIASTICAE
GENTIS SCOTORUM

LIBER V.

S. EATA. 444.

S. EATA, sive Eatta‚ Mailrosensis abbas, Joan. Trithem. lib. 111. de
Vir. illustribus Ordinis S. Benedicti cap. CXXV. quod nemo ante illum
in Britannia praestitit, duos simul episcopatus pie administravit.
Verba Francisci Godwini apponam ex Commentario de Episcopis
Angliae pag. XCIV. ‘⁶ Scotorum plurimis, qui cum Colmanno in An-
gliam venerant, cum eodem in patriam reversis, qui permanserant
reliqui Mailrosiae consederunt, abbatem sibi praeponentes Eatam,
quem locum, Colmanno rogante, oswinus rex iis assignavit. Hic,
Tuda defuncto, tam Hagustaldensis quam Lindisfarnensis constitu·
tus est episcopus, et utramque sedem per biennium rexit; quo tem-
poris spatio finito, Hagustaldensem Tumberto cuidam resignavit.
Tumberto vero per synodum Twifordae congregatam, quam ob cau-
sam nescio, exauctorato, Cuthbertus illi substitutus est: sed Eata,
cum intelligeret Cuthberto magis cordi esse sedem Lindisfarnensem‚
relicto illi quem concupierat praesulatu, Hagustaldensem suscepit.
Anno haec DCLXXXIV. gesta sunt, annoque deinde sequenti Eata
videtur vitam cum morte commutasse.” Successit illi S. J oannes Be-
vei-lacensis, qui post Hagustaldensem sedem, Eboracensem rexit3 ut
ex Beda lib. V. Historiar. Anglor. cap. 11. recitat Surius tomo ΙΙΙ. die
ΠΙ. Maii.

Ab Alchfrido rege locum impetravit condendo monasterio, quod
Mailrosiam posteri vocarunt-3 quo nullum sanctorum, quos aluit, nu-
mero illustrius, non in angustis modo Britanniae tractibus, sed ne in
universa quidem Europa. Vita S. Cuthberti cap. vn. apud Surium
tom. 111. (lie xx. Martii. Vide plene in eadem vita cap. XVI. xxv.
Ejus est

Regula ad Monaclios lib. 1.
Homiliae lib. 1.

