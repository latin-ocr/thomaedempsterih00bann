V

salutem ac vitam in beneficii gratiaeque loco deposcere:
qua impetrata, nihilominus obtorta gula abrepti sunt in
turrim campanariam, ibique aliquandiu in vinculis habiti;
sed ex iis tandem exempti, de hominis vita et moribus, tes-
tes idoneos interrogandos, eorumque dicta in publicas tabu-
las referenda curarunt. Quam exortam in se tempestatem
ut evitaret, in Angliam, tanquam in portum, confugit. Ubi
non modo tutum ab insectatoribus suis perfugium, verum
etiam mulierem nactus est, forma et vultu adeo liberali.
adeo venusto, ut nihil supra, quam in uxoris habuit loco.
Quae mulier, cum, luce quadam, Parisiis, quo rursus Tho-
mas cum ea se receperat, conspecta esset, et quia forma
praestabat, ut diximus, et quia habitu erat dementissimm
nam et pectus et scapulas, nive ipsa candidiores, omnium
oculis expositas habebat3 tantus, visendi gratia, hominum
concursus factus est, ut nisi se in domum cujusdam una
cum viro recepisset, nihil propius factum esset, quam ut
ambo a multitudine opprimerentur. Verum mulier omni-
no, ut dicitur, mala merx est; non enim potest ita arcte
subjecta custodiis omnibus haberi, quin custodibus verba
det, atque ad hostes tuto transfugiat. Nam Pisis, ubi ele-
gantissimas literas non tenui stipendio docebat, dum e
gymnasio revertitur domum, introductos hostes, arcem cap-
tam, ac mulierem ab se abductam, discipulorum suorum in-
sidiis, reperit3 quam ille jacturam, sicut olim rei familiaris
damnum, aequissimo animo tulit. Etenim, Catholicae reli-
gionis causa, ut ajunt, fortunis omnibus, quae satis amplae
erant, eversus, domoque profugus, Lutetiam Parisiorum ve-
nit, ibique, rerum omnium egentissimus, quamvis se nobili
genere ortum praedicaret, rem, et multo magis gloriam, hu-
manioribus disciplinis juventuti tradendis, invenit: quam
illi gloriam multiplex rerum scientia, reconditae exquisitae-

