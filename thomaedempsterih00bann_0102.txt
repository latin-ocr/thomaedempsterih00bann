32 HISTORIA ECCLESIASTICA

CLV. dixi. Apocrisiarius hic fuit Theodosii Augusti junioris, et
ex ea aulica dignitate ad majora vocatus3 nam cum S. Flavianus,
patriarcha Constantinopolitanus, in synodo praedatrice Ephesi
XLIV. vulneribus fuisset enectus, Anatolius ei successit, et ne quis
de legitima ejus potestate dubitare posset, a Sancto Leone Ι. ponti-
fice pacificatorias petiit, fidei suae rationem reddens, et obtinere
promeruit. Ipse Sanct. Leo epist. XL. Theodor. Lector Collect. lib.
1. Et quia Chrysaphius eunuchus, et Dioscurus, Eutychiani dogma-
tis promotoreS, eum eligendum curarunt, ille synodo Chalcedo-
ne coacta Dcxxx. episcoporum et patrum, eosdem damnandos pri-
mus consensit. Nicephor. lib. XV. Histor. Ecclesiast. cap. XVI. Et quia
Eutychiani, ut nunc perditissimi Calvinistae, miracula expete-
bant, Anatolius miraculo maxime insigni eos confudit; nam cum
ipse et Eutychiani libellum suae professionis super S. Euphemiae
virginis reliquias imposuissent, custodiaque utriusque partis ad-
hibita esset, liber Anatolii in dextra manu virginis, haereticorum
ad pedes inventus. Hoc accidit idibus Aprilis anno CDLI. Zo-
naras tom. 111. in Marciano IV. Et quamvis Sanct. Leo ΡΡ. eum
sacra apostolica confirmarit, atque ipse Eutychianos synodo illa
generali damnasset, et maximum miraculum cooperatus esset, tamen
male a Baronio audit tom. VI. pag. CCXXXI. Scotum fuisse probavi in
Apparatu pag. CXLV. et Salinis in Burgundia dioecesi Vesuntino sic
habetur: ‘⁶ S. Anatolius Scotus, archiepiscopus Constantinopolitanus.”
Admonuit vir illustrissimus D. Metellanus, baro Lidintoniae, can-
cellarii Scotiae filius, qui Bruxellis dulcem fidei orthodoxae fructum
percipit, procul ab haereticorum furiosa malitia sepositus. Franciscus
Guillamannus lib. 11. de Rebus Helvetiorum cap. XIII. “ S. Anatolius
Salinis colitur.” Paradinus in Antiquitatibus Burgundicis : ‘⁶ Tempore
Lotharii IV. regis, per legatos Constantinopolim ab eo missos, transla-
tum fuit pretiosum corpus S. Anatholii patriarchae, quem Scotum
faciunt.'' Locum ad me misit R. P. Georgius Leslaeus Capucinus, dic-
tus Archangelus, civis meus, et disertissimus concionator, generalis
socius. Scripsit Anatolius

Contra Eutychianos lib. 1.

Ad sanctissimum Leonem Papam lib. 1.

Ad Synodum Oecumenicam Chalcedonensem, contra Eu-

