Placentiae ac Parmae Ducem, qui penes te omnia quasi
sua reposuit; neque quanti fueris apud magnum illum
Alphonsum‚ quondam Ferrariensium Ducem, apud Cae—
sarem, caeterosque illius invictae domus Estensis Prin-
cipes, adeo ut tibi uni summa omnium rerum commit-
teretur ab ipso Duce Mutinensi, a quo quoties missus
ad S. Pontificem, ad Imperatorem, ad Duces Sabaudiae,
Mantuae, Parmae, Urbini, aliosque summos Viros Le-
gatus, nunquam spe tua frustratus iveris: praetermitto,
ne tuam in hoc munere diligentiam, fidem, ac peritiam
elevare inagis dicendo quam exornare videar recensendo.
Taceo tua ope lites gravissimas inter Mutinae Ducem et
Pium S. R. E. Cardinalem compositas: sileo dissidia inter
Mutinenses, Mantuanos, et Guastallenses, quasi jam spiran-
tia, divina quadam, vel tua moderatione temperata. Quid
dicam armatas copias, in bello contra Lucenses, rebus omni-
bus quam affluentissime a te sustentatas? Quid referam
tuas inter abruptos illius regionis et asperrimos montes,
non sine maximis laboribus, vigilias, quibus prospiciebas,
quibus consulebas, ne quid detrimenti tuae prudentiae
commissi paterentur? Quid denique de annona loquar,
quam tanta celeritate tantaque copia, publico Mutinensium
et sociorum beneficio, in difficillimis et angustissimis tem-
poribus procurasti, ut omnibus statim quasi ad miraculum
fieret satis. Haec sunt aliqua ex innumeris quae Demp-
sterum non modo excitarunt ut te ad Scotiam hanc illus-
trandam accerseret, sed etiam Magnates et Principes Viros,
qui tuam prudentiam, fidem, diligentiam, et animi magnitu-
dinem vehementer demirati, opera tua uti expetunt, frui
enixe cupiunt. Quare et haec et aliae de te loquentur
Historiae, alia ingenia, aliae ingentes et praeclarae animae,

quas tamen haud dubie aeternitati tuae semper habebis
6

