34 HISTORIA ECCLESIASTICA

electio, nec ullus antistes esse poterat, qui non ex eorum corpore,
aut per eos electus esset, donec Gulielmus Lambertonus a canonicis
electus S. Andreae episcopatum tenuit, ut in Titulis Memorialibus
lib. vn. cap. 111. dixi. Sed huic electioni reclamarunt KeIdei, et
maxime Auminus eorum princeps Romam provocavit, et eo se contu-
lit, sed incassum, nam non modo electus approbatus a pontifice, sed
omne jus deinceps Keldeis abrogatum. Scotichronieou lib. VI. Hic

scripsit
De J ure Keldeorum lib. 1.
Querimoniam ad Papam lib. 1.
Informationem Causae lib. 1.

Profectus Romam anno mccxcvnl. obiit in regressu, et sequente
anno sepultus Mutinae.

ADRIANUS IV. PONTIFEX. 46.

ADRIANUS Pontifex Opt. Max. IV. Nicolaus Hastifragus prius
dictus, putatur a multis Scotus, quia multum in insulis Scoticis
allaborarit‚ Norvegiaque, ea lingua usus, quae Angliae ignota Sco-
torum eo aevo propria, ut colligit Gilbertus Brunus; sed ego potius
inducor ut Anglum credam, motus auctoritate coaetaneorum Guliel-
mi Neubrigensis lib. 11. Hist. cap. v1. J oannis Saresberiensis lib. v1.
Policratici cap. XXIII, ut recentiores omittam, Plafflnam, Uvionem,
aliosque.

JOANNES ALBUS. 47.

J oANNEs Albus, vulgo Quyt, abbas monasterii Scotorum Ratisbonae2
Benedictinorum nulli sua aetate secundus, theologus eximius, nec
secularium literarum ignarus, acerrimus ecclesiae vindex, monasti-
cae disciplinae restaurator, pauperum pater, et priscis illis aureae ae-
tatis patribus conferendus, scripsit
Controversias lib. 1.
Obiit anno MDC. in monasterio suo.

