264 HISTORIA ECCLESIASTICA

ca pag. MCLXXXII.
Scribebat anno MDLXXXV.

B. EGREDUS. 489.

OMNES primi Lindisfarnenses episcopi Scoti fuerunt, ut saepe hoc
libro ostensum. In his noster Egredus. Florent. VVigornien. ‘⁶ De-
functo Egredo Lindisfarnensi episcopo Egbertus successit.” Haec
ille solus, ut opinor; nam in catalogo Lindisfarnensium antistitum,
qui postea Dunelmi sederunt, Egredi nulla mentio. Sunt autem ii
S. Aidanus, S. Finnanus, S. Colmannus, S. Tuda, S. Bata, Frithe-
bertus, Alhmundus, Tilherus, Aethelbertus, Heandredus, Eauber·
tus, Tridferthus, S. Cuthbertus, Eadbertus, S. Egbertus. Omnes hi,
et plerique sequentes ex Scotia in Angliam transeuntes, evangelii
semen fideliter sparserunt; et ex his nonnulli sedes suas in Scotia
episcopales liquerunt, ut nascentes tum primum fidei in Anglia
igniculos studiose foverent, ut Aethelbertus apud suos Candidae
Casae in BrigantibuS, seu Gallovidia, episcopus. Sedem autem hanc
transtulit rex Gutredus anno DCCCLXXXIV. ut auctor Roger.
Hoveden Annal. Anglican. An Egredus aliquid scripserit, non
reperi.
Floruit anno DCCCXLII.

ELVANUS AVALLONIUS. 490.

DE Elvano, cognomento Avallonio‚ aliud nihil reperi, nisi primum
fuisse, qui ad res Scoticas illustrandas accesserit: hujus fidem Vere-
mundus et alii vetustissimi annalium Scoticorum auctores impensius
extulerunt. Scripsit veteri lingua Scofica, hoc est, Hibernica, nam
qua hodie utimur, soboles est Saxonicae aut Germanicae,
Historiam Scotiae lib. 1.
Descriptionem Scotiae lib. 1.
Floruit anno salut. CLXXII. nescio an ab Avallonia Britanniae Ro-
manae insula; hunc enim locum a peregrinis eremitis cultum prodit
Camdenus: id si verum, multa Scotis Anglia debet.

