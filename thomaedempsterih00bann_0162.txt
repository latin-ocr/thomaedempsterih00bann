9⁶2 HISTORIA ECCLESIASTICA

Aliter vero iidem Varoy audiunt, ut libro xlx. infra. Scripta perie-
runt. Vivebat anno Dec. ut existimo.

S. BEGA. 163.

S. BEGA, virgo longe sanctissima, non Scotiam modo, sed et totum
septentrionem mirifice illustravit ; nam in Anglia comitatu Cumbria
mons et promontorium vastissimum ejus nomen tenet, vulgo S. Bees, et
in ulteriore oceani tractu “ Norvegia‚'’ inquit Lazius, “ quasi N orbegia :‘'
et haec altera Claudia, Maxentia, Mechtildis, Syra, Walpurgis, Ursula,
Pandiona, Brigida‚ Chuvilda, Daria, Dardulacha, Emerita, Findocha,
Macra, Genesim, Modesta, Odda, Promptia, Possennia, Sanctanna,
Richarda, Taraghta, Summiva, Erentrudis3 nam omnis hae Scotia
oriundae, patria sua egressae, incredibilem ecclesiae fervorem ope-
ramque exhibuerunt, ut dubitari posset, uter sexus fortior, gloriosior3
et his jure merito Bega annumeretur, quae miracula in Anglia perpe-
trarit etiam hodie admiranda apud ipsos haereticos, nam taurum fe-
rum cicuravit, et elementis sanctitate imperavit, hyeme calorem, aesta-
te nives impetrans, quod Camdenus, licet haereticus, non audet inficiari,
pag. Deccxxx. Demum post tot propagandi evangelii causa la-
bores susceptos rediit in Scotiam, et in Kuningamia regione sanctis-
sime obiit loco qui ab ea Kilbege nunc dicitur. In qua voce corrup-
tus Ingulphus Croylandensis Histor. pag. mx. “ Siwardus abbas
Sanctae Pegae :'¹ sed lege Regae. Scripsit

De Deo vero ad Orcadianos lib. 1.

F ormulam Precum ad Danos lib. 1. Henricus Sinclarus.

Non vidi quae Balaeus assignat.

Claruit anno DCCLXXIV. regnante Soluathio in Scotia. Colitur VI.
Septemb. Errant qui hanc cum Bey virgine confundunt, nam ista,
Donaldo VI. regi nostro familiaris, 1. N ovemb. colitur 3 ex quo
liquet eas differre aetate CXXIV. annorum. Hodie apud Kilbege,
id est, cellam Begae, memoria dicitur extare.

S. BENIGNUS. 164.

S. BENIGNUS‚ confessor et presbyter, magister et educator sanc-
tissimi viri apostolici Livini, qui in Belgio martyr Gandavi quie·
scit, ut notum ejus Vita, cujus auctor S. Bonifacius, et meminit Joan.
Molanus Indiculo Sanctorum Belgii p. XLV. Scripta interciderunt.

