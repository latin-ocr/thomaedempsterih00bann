GENTIS SCOTORUM, LIB. V1. 291

FERGUSIUS. 531.

FERGUSIUS‚ Illustris cognomento, Ferquhardi Hiberniae regis filius,
fundator Scoticae monarchiae, ex Hibernia in Albionem trajecit cum
copiis ingentibus, pulsisque aut in fidem acceptis indigenis regnum
stabilivit, omnium totius Europae antiquissimum, nobilissimum, in
quo non interrupto ordine sederunt in hunc diem CV111. reges, qua
successione, si S. Petri apostolorum principis successores seponas,
nullae magnificentiores. Hic Coilum Britonum regem bello supera-
tum necavit in loco cui posteri Koili nomen fecerunt, vernacule Isyl ;
tum, quo firmum esset, et successoribus validum imperium, edidit
Leges Politicas “ lib.

Regnavit anuis xxv. Periit naufragio in Oceano Deucaledonio,
scopulo nomine a casu illo imposito, vulgo Cragfergus, quasi scopu-
lum dicas Fergusii, anno ante Christi assertoris in carnem adven-
tum cccxvln. Regnum Ferithari reliquit fratri, optimo principi, a
fratris sui nepote Ferlego occiso.

FERGUSIUS. 532.

SCOTI, post Eugenii I. regis in acie exstincti casum, XLIV. annis dis-
palantes rege caruerunt3 quos in unum corpus collegit ac varia for-
tuna solo patrio Fergusius ΙΙ. rex redonavit. Interfuit hic cum suis
Romae direptioni, Alarico Gothorum regi auxiliatus; quod, praeter an-
nales nostrates, Claudianus cultissime expressit lib. de Bello Getico:

Venit et extremis legio praetenta Britannis,
Quae Scuto dat fraena suo, ferroque notatas
Perlegit exanimes Picto moriente figuras.

Ex tantae civitatis spoliis ac praeda, ipse nihil domum retulit,
praeter arcas quasdam libris MSS. plenas, quos etiam suo aevo Hect.
Boethius viderat. Hic in Moraviam delatus, foedus curn Pictis, quos
Romani concitaverant, pepigit, iisque sociis cum Cassio ad Caronam
amnem pugnavit, aequo Marte, sed redintegrato certamine, uterque
rex a Maximiano legato interimitur in acie. Ejus sunt

